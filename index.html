
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">VERSLO MODELIAI – JŲ SEMANTINĖ RAIŠKA IR STRUKTŪRA
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
Straipsnyje siekiama išgryninti verslo modelio koncepto semantiką. Analizuojama verslo modelio samprata, atliekant apibrėžimų chronologinės eigos analizę, parengiant
prasminių žodžių žemėlapį. Akcentuojamas vadybinis verslo modelio analizės aspektas, aptariamas verslo modelio
terminas, jo vartosena užsienio mokslinėje literatūroje ir
pateikiama labiausiai nusistovėjusi verslo modelio sąvoka.
Ypatingas dėmesys skiriamas verslo modelio konstrukto ir
verslo modelio struktūros, kuri geriausiai leidžia išreikšti
verslo logiką ir įmonės veiklos specifiką, analizei.
Pagrindiniai žodžiai: verslo modelis, verslo modelio elementai, vertės kūrimas.
Įvadas
Šiandien verslo modelio sąvoka yra viena dažniausia aptariamų ir diskutuojamų sąvokų įvairiuose mokslui ir verslui skirtuose leidiniuose. Verslo modelis suprantamas ir analizuojamas kaip šiuolaikinis verslo
įmonių, siekiančių labiau integruotomis į pasaulinę
rinką, konkurencingumo didinimo priemonė rinkoje.
Mokslininkai ir praktikai sutaria dėl vieno: verslo modelis bendrąją prasme yra logika, kuria vadovaujantis
įmonė sukuria ir pateikia vertę vartotojui, uždirba iš to
pinigus ir prisideda prie visuomenės gerovės kūrimo.
Kitaip tariant, tai būdas įmonei komercializuoti naujas idėjas, išlaikyti ir kurti naują vertę, geriau tenkinti
vartotojų poreikius. Tačiau, nepaisant plataus masto
diskusijos, vieningo verslo modelio koncepto aiškinimo nėra (George, Bock, 2011). Daugybės sąvokų
analizių rodo, kad nėra vieno ir nusistovėjusio apibrėžimo, o jų semantinis aiškinimas ir modelių struktūrų
analizė atskleidžia kompleksiškumo ypatybę.
Tyrimo mokslinė problema. Verslo modelių apibrėžimų ir jo struktūros elementų išskyrimo gausa nepadeda geriau suprasti verslo modelio koncepto, nes
dauguma atliktų mokslinių tyrimų apie verslo modelius yra labiau aprašomojo pobūdžio. Reikalinga gilesnė ir sistemiškesnė verslo modelio koncepto ir struktūros elementų apžvalga skirtingose industrijose, kad
būtų galima pateikti grynesnius ir į sistemą sujungtus
verslo modelio struktūros elementų įvardijimus. Šis
straipsnis yra teorinis bandymas apžvelgti šiandien
egzistuojančius verslo modelio apibrėžimus ir išanalizuoti jo struktūrą sudarančius elementus. Kitame
autoriaus atliekamo tyrimo etape planuojama atlikti
empirinį tyrimą, kuriuo metu numatoma išsiaiškinti,
kaip verslo atstovai supranta verslo modelius ir kokie
elementai, jų manymu, sudaro jų verslo modelius.
Tyrimo objektas – verslo modeliai.
Tyrimo tikslas – charakterizuoti verslo modelio
konceptą, išskiriant verslo modelio struktūros ypatumus.
Tyrimo uždaviniai:
1. Teoriškai pagrįsti verslo modelio sąvoką, sudarant verslo modelio sąvokos prasminių žodžių žemėlapį.
2. Nustatyti verslo modelio vietą įmonės veiklos procese.
3. Pateikti verslo modelio struktūrą, išanalizuojant
dažniausia pasitaikančius verslo modelio elementus.
Tyrimo metodai: sisteminė mokslinės literatūros
analizė, lyginamoji analizė.
Verslo modelio koncepto apžvalga.
Osterwalder ir kt. (2005) atliktoje mokslinių
straipsnių apžvalgoje terminas „verslo modelis“ traktuojamas kaip gana naujas. Terminas „verslo modelis“ pirmą kartą mokslinio straipsnio turinyje pasirodė
1957 m. (Bellman ir kt., 1957), o pavadinime pirmą
kartą buvo panaudotas 1960 m. (Jones, 1960). Panašus verslo modelio sąvokos konstruktas pavartotas
Normann (1977) ir įvardytas kaip „verslo idėja“, vėliau to paties Normann (1983) – kaip „paslaugų valdymo sistema“. Tačiau šis terminas išpopuliarėjo tik nuo
1990 m., kai verslo modeliai ir besikeičiančios įmonių veiklos „ribos“ buvo išanalizuoti interneto plėtros
kontekste (Afuah, Tucci, 2000; Afuah, 2003; Osterwalder, 2004). Pastaraisiais metais verslo modelio
koncepcija aiškinama kaip bendradarbiavimas tarp tiekėjų, klientų ir partnerių (Zott, Amit, 2003); verslo darymo logika (Chesbrough, Rosenbloom, 2002, 2007; 
18
Magretta, 2002); tarpusavyje susijungti elementai, kurie sukuria naują ar didesnę vertę (Linders, Cantrell,
2000; Johnson, Christensen, Kagermann, 2008; Verstraete, Estele, Jouisoin-Laffitte, 2011); antreprenerystės plėtojimo priemonė kuriant inovacijas (George;
Bock, 2011) ir kt. Mokslininkai Lai, Weill ir Malone
(2006), Casadesus-Masanell ir Ricart (2007), Zott ir
Amit (2009), Baden-Fuller ir Morgan (2010) pažymi,
kad kiekviena verslo įmonė veikia pagal tam tikrą, tik
jai pritaikytą verslo modelį, kurio esmė – padėti užtikrinti maksimalią finansinę naudą, t. y. su minimaliomis išlaidomis uždirbti maksimalų pelną. Toks verslo
modelio supratimas leidžia manyti, kad svarbiausias
įmonės siekis yra pelnas. Kitaip tariant, minėti mokslininkai išskiria verslo modelio reikšmę įgyvendinant
pelno siekimo idėją ir mano, kad jų akcentuojamas
pajamų modelis tik papildo verslo modelį.
Siekiant išsamiau aptarti verslo modelio konceptą,
atlikta detalesnė chronologinė mokslinių tyrimų, susijusių su verslo modelio sąvokos aiškinimu, analizė. 1
lentelėje patiekiama keletas pagrindinių ir plėtojamų
verslo modelio sąvokos aiškinimo aspektų mokslinės
literatūros kontekste nuo 2001 iki 2011 m.
1 lentelė
Verslo modelio sąvokų ir sąvokų elementų apžvalga
Autorius(-iai) Metai Verslo modelio sąvoka Verslo modelio sąvokos elementai
Amit, Zott 2001
Verslo modelis vaizduoja turinį, struktūrą ir valdymo operacijas, suprojektuotas taip, kad vertė būtų sukuriama išnaudojant
verslo galimybes.
Operacijų turinys, struktūra;
operacijų valdymas; vertės
kūrimo projektavimas.
Chesbrough,
Rosenbloom 2002 Autoriai siūlo verslo modelį aiškinti kaip konstruktą, tarpininkaujantį vertės kūrimo procese.
Kainos nustatymas; tarpininkavimas.
Magretta 2002
Verslo modelis atsako į tokius klausimus: kas yra klientas? Ką
vertina klientas? Kaip mes užsidirbsime pinigų šiame versle?
Kokia pagrindinė ekonominė logika? Kaip mes galime klientams suteikti vertę tinkamomis sąnaudomis?
Kliento apibrėžimas; nauda
klientui; pajamų logika; ekonominė logika.
Osterwalder
ir kt. 2005
Verslo modelis yra konceptuali priemonė, kuri apima elementų ir jų ryšių rinkinį ir leidžia išreikšti konkrečios įmonės
verslo logiką. Tai įmonės teikiamos vertės, vienam ar keliems
klientų segmentams, aprašymas, įmonės struktūros ir jos partnerių tinklas: kūrimui, rinkodarai ir šios vertės bei santykių
kapitalo pateikimas, siekiant pelno ir tvaraus įplaukų srauto.
Kainos nustatymas; tikslinis
klientas; paskirstymo kanalai;
ryšiai; kainos konfigūracija;
pagrindinės kompetencijos;
partnerių tinklas; sąnaudų
struktūra; pajamų modelis.
Shafer ir kt. 2005
Verslas iš esmės susijęs su vertės kūrimu ir pelno gavimu iš
šios vertės, o modelis yra tiesiog tikrovės atspindys. Autoriai
verslo modelį apibrėžia kaip įmonės pagrindinės logikos ir
strateginių pasirinkimų vertės kūrimui ir fiksavimui vertės
tinkle.
Strateginiai pasirinkimai
(pvz., klientas, vertės nustatymas, pajėgumai, kainos, konkurentai, siūlymai, strategija).
Tikkanen ir kt. 2005
Autoriai verslo modelį apibrėžia kaip pasireiškusią komponentų ir susijusių medžiagų bei kognityvinių aspektų sistemą.
Materialūs aspektai; strategija
ir struktūra, tinklai, operacijos, finansai.
Voelpel ir kt. 2005
Konkreti verslo koncepcija (verslo darymo būdas, filosofija,
verslo modelis) atsispindinti pagrindiniame verslo vertės
pasiūlyme(-uose) klientams; jo tinklo vertės konfigūracija
teikiant vertę, susidedančią iš strateginių pajėgumų, taip pat
kitų vertės tinklų, ir nuolatinis tvarumas naujiems „saviatradimams“.
Kliento vertės pasiūlymai;
tinklo konfigūracija.
Chesbrough 2007
Verslo modelis atlieka dvi svarbias funkcijas: vertės kūrimą
ir vertės gavimą. Pirma, jis apibrėžia veiklos eigą – pradedant
nuo žaliavų įsigijimo galutinio vartotojo patenkinimui, sukursiančios naują produktą ar paslaugą, kai grynoji vertė sukuriama per įvairias veiklas. Antra, verslo modelis apima dalį
įmonės veiklos plėtimosi ir valdymo vertės.
Išteklių valdymas; kainos nustatymas; veiklos plėtra.
Zott, Amit 2007 Verslo modelis apibrėžiamas kaip struktūra, turinys, įmonės
vidinių ir jos mainų partnerių sandorių valdymas.
Sandorių turinys; sandorių
struktūra.
Johnson ir kt. 2008
Verslo modelis susideda iš keturių tarpusavyje susijusių elementų (klientų vertės pasiūlymas, pelno formulė, pagrindiniai
ištekliai, pagrindiniai procesai), kurie kartu kuria ir teikia vertę. Inovacijos yra neatsiejama verslo modelio dalis.
Klientų vertės nustatymas
(įskaitant tikslinius klientus,
reikiamą atlikti darbą, pasiūlymus); inovacijos.
19
Storbacka ir
Nenonen 2009
Verslo modelis – tarpusavyje susijusių pajėgumų, reglamentuojančių turinį, procesus ir bendrai kuriamos dvejopos vertės
sąveikos ir keitimosi valdymo, konfigūracijos.
Pasikeitimų turinys ir sąveika.
Baden-Fuller,
Morgan, Perkmann, Spicer
2010
Verslo modelis – tai versle taikomas veiklos metodas, siekiant
maksimalios naudos iš produktų ar paslaugų arba suprantamas
kaip kuriamos naujos vertės dimensija. Verslo modelis yra
įmonės įrankis, kuriuo ji modeliuoja ir valdo savo veiklą.
Vertės nustatymas, veiklos
metodas; veiklos modeliavimo įrankis.
Verstraete, Laffitte 2011
Verslo modelis – tai tam tikra tarpusavyje susijusių elementų
grandinė, kurios komplementarumo pagalba sukuriama nauja
vertė rinkai.
Klientai; darbuotojai; tarpininkai; finansai; technologijos,
rinka.
George, Bock 2011
Verslo modelis suvokiamas kaip ilgalaikio įmonės išlikimo
garantas, verslininkystės ugdymo prielaida ir kartu pasekmės.
Verslo modeliai sukuria galimybes atsirasti naujoms verslo
formoms, identifikuoja rinkos trūkumus.
Antrepreneris; ištekliai; verslo formos; akcininkai.
Šaltinis: sudaryta autoriaus pagal Nenonen ir Storbacka (2009).
1 lentelės tęsinys
Nors siūlomi skirtingi verslo modelio apibrėžimai,
bet galima įžvelgti tam tikrų sąlyčio taškų:
• Daugelis verslo modelio sąvokų apima vertės
klientui kūrimą kaip vieną pagrindinių elementų.
(Kaip įmonė išsprendžia klientams kilusias problemas ir sukuria naują vertę jiems?)
• Pelno logika. (Kaip įmonė gauna pelną iš savo
veiklos ir kokia yra pajamų ir išlaidų struktūra?)
• Įmonės vertės tinklas. (Verslo modelis turėtų būti
išoriškai orientuotas ir atskleisti įmonės santykius
su įvairiais dalyviais jos vertės kūrimo tinkle; tinklas pakeičia tradicinius verslo modelius, suteikia
jiems galimybę sukurti didesnę vertę, komplementarumo pagrindu.)
• Įmonės turimi ištekliai ir pajėgumai. (Išsami verslo modelio sistema turėtų parodyti įmonės išteklių ir turimų kompetencijų bazę.)
• Strateginiai sprendimai, pasirinkimai arba principai. (Padeda išsiaiškinti svarbius strateginius įmonės sprendimus, susijusius su vertės kūrimu už
įmonės ribų.)
• Inovacijos. Jos yra neatsiejama verslo modelio atsiradimo prielaida, kaip ir galimybė padidinti gaunamą naudą iš jau esamo verslo modelio.
Taigi, remiantis verslo modelio terminų ir apibrėžimų chronologine seka nuo 1957 iki 2011 m., buvo
sudarytas ir 1 paveiksle pateiktas verslo modelio prasminių žodžių žemėlapis. Žemėlapyje išskirti ir centrinėje dalyje išdėstyti dažniausia apibrėžimuose pasikartojantys verslo modelio apibūdinimai.
1 pav. Verslo modelio prasminių žodžių žemėlapis
Šaltinis: sudaryta autoriaus.
Itin populiarūs verslo modelio apibrėžimo prasminiai žodžiai yra šie: didesnės vertės kūrimas, vertės
kūrimas partnerystės (tinklo) pagalba, verslo logika,
pelno didinimo logika, inovacijos. Rečiau minimi
prasminiai žodžiai, apibūdinant verslo modelį, yra tokie: tarpininkavimas verslo kūrime, verslo valdymo
sistema, strateginiai pasirinkimai, mainų ir sandorių
valdymas, verslo formų atsiradimo prielaida, tinkamas išteklių valdymas. Rengiant žemėlapį išryškėjo,
kad formuojant verslo modelio konceptą, svarbu yra
„dažnų“ ir „retų“ sąvokų pasikartojimų darna, kuri ir
įrodo šio koncepto kompleksiškumą ir jo komplementarumą. 

					</p>
Išanalizavus mokslinę literatūrą, susijusią su verslo modelio apibrėžimais, atliekamus tyrimus galima
suskirstyti į šias kategorijas:
1) Tyrimai, kurie verslo modelio sąvoką aprašo kaip
abstrakčią visapusišką koncepciją, kuria gali būti
aprašyti visi realūs pasaulio verslai.
2) Tyrimai, kurie aprašo įvairius abstrakčius verslo
modelių tipus ar jų klasifikacijos schemas.
3) Tyrimai, pateikiantys aspektus ar tam tikro realaus verslo modelio koncepciją. Nors ir nėra bendrai sutarto ir visuotinai priimto verslo modelio
apibrėžimo, atlikta sąvokų ir jų elementų analizė
išskiria itin populiarius verslo modelio apibrėžimo prasminius žodžius: didesnės vertės kūrimas,
vertės kūrimas partnerystės (tinklo) pagalba, verslo logika, pelno didinimo logika, inovacijos. Todėl verslo modelius siūloma vertinti kaip daugybės elementų grandinės struktūrą, turinčią bendrą
„temą“ ir padedančią padidinti įmonės sukuriamą
vertę.
Verslo modelio vieta įmonės veiklos procese
Verslo modelis atspindi įmonės verslo logiką, parodo, ką įmonė siūlo savo klientams, kaip ji juos pasiekia ir toliau palaiko ryšius, kokie santykiai su partneriais ir kaip uždirbami pinigai. Verslo modelis padeda
atsakyti į tokį klausimą: „Kas yra mūsų verslas ir ką
iš tikrųjų parduodame?“ Verslo modelio vieta įmonės
veiklos procese parodo jo ryšius su verslo organizavimu, verslo planu (verslo taktika) ir verslo strategija
(Casadesus-Masanell, Ricart, 2010) (žr. 2 pav.).
2 pav. Verslo modelio vieta įmonės veiklos procese
Šaltinis: sudaryta autoriaus.
Verslo modelio samprata paprastai atskiriama nuo
verslo organizavimo modelio sampratos, nes pastaroji
reiškia įmonės susikoncentravimą į procesą ir veiklas,
kai tuo tarpu verslo modelis nukreiptas į vertės sukūrimą ir vartotojus (Gordijn, Akkermans ir kt., 2000).
Kitaip tariant, verslo modelis gali būti apibūdinamas
kaip mažiau formalus procesas nei įmonės verslo organizavimo procesas, tačiau ne ką mažiau svarbus.
Verslo modelis nėra strategija, tačiau jis apima
daugelį strategijai būdingų elementų (Hamel, 2000),
gali ją atspindėti (Casadesus-Masanell, Ricart, 2010;
Dahan, Doh, Oetzel, Yaziji, 2010) ir gali būti naudojamas strateginiams pasirinkimams analizuoti (Shafer ir kt., 2005). Pasak Casadesus-Masanell ir Ricart
(2010), verslo modelis yra tai, kas sujungia strategiją
ir jos įgyvendinimą bei yra verslo koncepcijos esmė,
kuri vėliau perkeliama ir į praktiką. Kitaip tariant, strategija yra planas, pagal kurį verslo modelis yra adaptuojamas.
Verslo modelis yra labiau abstraktus nei verslo planas (verslo taktika) ir sukuriamas pirmiau už jį (Zimmerer, Scarborough, 2002).Verslo planas (verslo taktika) yra verslininko verslo idėjos santrauka su marketingo, finansų ir vadybos veiklų planavimu keleriems
metams, norint įgyvendinti turimą idėją. Tai išsamus
ir pakankamai didelės apimties dokumentas, kuris yra
skirtas pačiam verslininkui ir kreditoriui.
Strategijos, verslo modelio, verslo organizavimo
ir verslo plano (verslo taktikos) sudarymo ir veikimo
sąlygas įmonėje galima suskirstyti į tris etapus. Pirmajame etape reikia atsakyti į bendrus klausimus dėl
rinkos, išteklių, veiklos tęstinumo, kitaip tariant – parengti strategiją. Antrajame etape išsiaiškinama, ką
įmonė daro geriausiai, ką įmonė turėtų daryti ir ko ji
neturėtų daryti. Po to pasirenkamas ir adaptuojamas
tam tikras verslo modelis, kuris sudaro įmonei galimybę kurti vertę vartotojui. Trečiajame etape daugiausia dėmesio skiriama efektyviam turimų kompetencijų valdymui, konkurenciniu požiūriu atskleidžiama
veikla, kuria įmonė atlieka geriau už konkurentus. Be
to, nuolat peržiūrimi taktiniai įmonės veiklos sprendimai, kurie padėtų atlaikyti didėjantį kitų įmonių konkurencingumą, pateisintų vartotojų lūkesčius, didintų
įmonės pelningumą (Morris ir kt., 2005).
Apibendrinant galima teigti, kad verslo modelio
vietą įmonės veiklos procese atspindi tai, kad jo samprata yra atskiriama nuo verslo organizavimo proceso
modelio sampratos – tai nėra strategija ir yra anksčiau
sukuriamas bei abstraktesnis nei verslo planas (verslo
taktika). Kitaip tariant, verslo harmonizavimo procesų sekoje verslo modelis yra verslo architektūros (dizaino) kūrimo etape, t. y. tarp planavimo (strategija)
ir įgyvendinimo (verslo procesų, taktinių verslo planų
įgyvendinimo).
Verslo modelio konstrukto konceptualizavimas
Mokslinėje literatūroje pateikiama daug verslo modelio pavyzdinių struktūrų ar elementų aprašų. Verslo
modelio struktūros parengtos tam, kad padėtų išsiaiš-
21
kinti ir parodyti elementų tarpusavio priklausomybę
ir sąveiką, išreiškiant verslo logiką, kaip įmonei užsidirbti pinigų kuriant naują vertę suinteresuotiems asmenims. 2 lentelėje pateikiami įvairių verslo modelių
elementai, esantys iš skirtingų verslo modelio tyrinėjimo sričių. Elementų analizei pasirinktos dažniausia
mokslinėje literatūroje aptariamos ir analizuojamos teoriniu ir praktiniu aspektu verslo modelių struktūros
per pastarąjį dešimtmetį (2000–2009 m.) (žr. 2 lent.).
2 lentelė
Verslo modelio struktūros elementai
Autoriai Verslo modelio struktūros elementai
Kim ir Mauborgne
(2000)
Vertės kūrimo tinklas (tiekėjai), vartotojai (tikslinė rinka), vertės pasiūlymas (galimybės), pajamos / kainodara, išlaidos, pelnas.
Gordijn ir Akkermans
(2001)
Vertės sukūrimas, vertės pateikimas į rinką, rinkos dalyviai, apsikeitimas verte, vertės objektas,
nauda.
Amit ir Zott (2001) Ištekliai, gebėjimai, informacijos srautai, produkto realizavimo srautai, verslo galimybės, vertės kūrimas, sandoriai jų kontekstas valdymas.
Magreta (2002) Vartotojai (tikslinė rinka), vertės pasiūlymas, išlaidos, pajamos ir ekonominė logika.
Dubosson-Torbay ir kt.
(2002)
Keturi pagrindiniai elementai su subkomponentais: produkto inovacija (vertės pasiūlymas, tikslinė rinka, galimybės), ryšiai su vartotojais (klientų aptarnavimas ir prekės ženklo stiprinimas),
infrastruktūros valdymas (ištekliai, veiklos, partnerystė), finansiniai aspektai (pajamos, išlaidos, pelnas).
Hoque (2002) Vertės kūrimo tinklas (tiekėjai), vertės pasiūlymas (tikslinė rinka), ištekliai, konkurentai, strategija, prekės ženklo kūrimas, misija, kultūra, įmonės identitetas ir reputacija.
Chesbrough ir Rosenbloom (2002)
Vertės pasiūlymas, verslo pasiūlymai ir galimybės, tikslinė rinka, vertės kūrimo tinklas, pajamos, vertės grandinė, išlaidų struktūra, pelnas, konkurencijos strategija, konkurentai, vertės
kūrimas.
Hedman ir Kalling
(2003)
Vartotojai, konkurentai, pasiūlymai, veiklos ir jų organizavimas, ištekliai, tiekimo veiksniai ir
gamybos sąnaudos, lontitudiniai procesai ir jų komponentai.
Bouwman ir kt. (2005) Paslaugos domenas, technologijų domenas, finansų domenas, organizavimo domenas.
Shafer ir kt. (2005) Strateginiai pasirinkimai, vertės kūrimas, vertės pateikimo tinklas, pelno vertė.
Morris ir kt. (2005);
Morris ir kt. (2006)
Vartotojai (tikslinė rinka), vertės pasiūlymas, gebėjimai, verslo pasiūlymai, išlaidos, pajamos,
pelnas, strategijos, ekonomikos logika, laikas, ambicijos, kainodara ir išteklių valdymas.
Lee ir kt. ( 2006) Vertės pasiūlymas, pasiūla, unikali išteklių sistema, pajamų modelis, konkurencinė strategija.
Olofsson ir Farr (2006) Vertė, kurią organizacija siūlo įvairiems vartotojų segmentams, partneriai, pelnas, nuolatinis
įmonės pajamų srautas, pasiūla, gebėjimai.
Laudon ir Traver
(2008)
Vertės pasiūlymas, pajamų modelis, rinkos galimybės, konkurencinė aplinka, konkurencinis
pranašumas, marketingo strategija, organizacijos vystymas, vadybos komanda – kompetentingi
vadovai.
Osterwalder ir Pigneur
(2009)
Vartotojų segmentas, vertės pasiūlymai, kanalai, santykiai su vartotojais, pajamų srautai; esminės veiklos, esminės partnerystės, sąnaudų struktūra, pagrindiniai ištekliai.
Šaltinis: sudaryta autoriaus.
Vienas labiausiai analizuojamų ir išskiriamų kaip
esantis svarbiausias verslo modelio elementas yra
vertės kūrimas (Kim, Mauborgne, 2000; Gordijn,
Akkermans, 2001; Amit, Zott, 2001; Chesbrough, Rosenbloom, 2002; Magretta, 2002; Morris ir kt., 2005;
Lee ir kt., 2006; Laudon ir Traver, 2008; Osterwalder,
Pigneur, 2009). Vertės pasiūlymo kūrimą geriausiai
apibūdinti galima kaip įmonės prekių ir paslaugų ir
procesų visumą, skirtų vartotojų poreikiams tenkinti
(Osterwalder, 2004). Pasak Dubosson-Torbay ir kt.
(2002), vertės pasiūlymas yra tai, ką įmonė siūlo specifiniam tiksliniam vartotojų segmentui. Chesbrough
ir Rosenbloom (2002) vertę, kuri sukuriama vartotojams, siūlo grįsti technologijų kontekstu. Morris ir kt.
(2005) bei Olofsson ir Farr (2006) teigia, kad vertės
pasiūlyme, be prekių sukūrimo ir paslaugų suteikimo,
svarbus vaidmuo tenka jų prieinamumo vartotojui didinimui.
Nemažiau svarbus ir neretai pasikartojantis verslo
modelio struktūros elementas, susijęs su vertės pasiūlymu, yra vertės tinklas ir jo kūrimas (Kim, Mauborgne, 2000; Chesbrough, Rosenbloom, 2002; Hoque,
2002; Dubosson-Torbay Hedman, Kalling, 2003).
Įmonė turi nuspręsti, kokia veikla bus organizuojama
įmonės viduje ir kokia veikla numatoma už jos ribų
(vertės kūrimo tinkle), kuriant vertės pasiūlymą vartotojui (Kim, Mauborgne, 2000). Nagrinėjant vertės
kūrimo tinklą, neapsieinama be diskusijos ir apie sąnaudas (Kim, Mauborgne, 2000; Chesbrough, Rosenbloom, 2002; Magretta, 2002; Morris, Schindehutte, 
22
Allen, 2005; Dubosson-Torbay, Osterwalder, Pigneur,
2009), nes dažnai sąnaudų mažinimas gali būti pasiektas, kai viena įmonė perkelia tam tikrą veiklą į kitą
įmonę, kurioje ši veikla valdoma daug efektyviau.
Taigi, analizuojant 2 lentelėje pateiktus duomenis, matyti, kad vertė skirtingose verslo modeliuose yra suvokiama nevienodai:
• vertė – tai, kas siūloma įmonės klientams, ir kartu būdai, kaip ta vertė perduodama: per produktą,
aptarnavimą ir komunikaciją. Sandoriai gali vykti
asmeniškai, per tarpininkus ar elektroninėje erdvėje;
• vertė – tai, ką įmonė gauna mainais į sukurtus pajamų generavimo ir kainų nustatymo modelius;
• viso tinklo sukuriama vertė suvokiama kaip gerai
funkcionuojanti grandininė sistema: klientai, konkurentai, partneriai, tiekėjai ir kiti subjektai, kurie
daro įtaką įmonės veiklai. Prie vertės sukūrimo
prisideda keletas elementų: pagrindiniai ištekliai:
technologiniai ir žmogiškieji, esminės veiklos ir kt.
Akivaizdu, kad partnerystės kaip verslo modelio
elementas yra kita vertės tinklo komponentų forma.
Partnerystė yra tam tikra bendradarbiavimo forma, kuri egzistuoja tarp įmonės / įmonių, kurios yra technologiškai pažangios ir įmonės / įmonių, siekiančių winwin rezultatų (Wucherer, 2006). Dėl šios partnerystės
atsiranda įvairios verslo įmonių veiklos formos: bendros įmonės, konsorciumai, strateginiai aljansai, prekybos asociacijos ir pan. Partnerystė pasiteisina, jeigu
atsiranda galimybė įmonei partnerei prieiti prie strateginių kitos įmonės išteklių ir dėl tų išteklių sujungimo
padidinamas vertės pasiūlymas vartotojui (Barringer,
Harrison, 2000). Paprastai naujos įmonės kūrimosi pradžioje išteklių ir patirties trūkumas priverčia tą įmonę
ieškoti partnerystės su kita, jau veikiančia įmone tam,
kad pastaroji padėtų įgyvendinti tam tikras veiklas,
kurios finansiškai nenaudingos naujai besikuriančiai
įmonei. Tokiu būdu naujai besikurianti įmonė sutaupo
laiką bei finansines sąnaudas ir gali susikoncentruoti į veiklą, kuri sukuria jai konkurencinį pranašumą
rinkoje ir išskirtinę vertę vartotojui. Tačiau atsiranda
rizika, kad nauja įmonė gali tapti pernelyg priklausomai nuo partnerinės įmonės, jei ta partnerystė tampa
pagrindiniu jos verslo modelio komponentu (Barringer, Ireland, 2006).
Kitas svarbus verslo modelio elementas yra susijęs
su vartotoju ir tiksline rinka (Kim, Mauborgne, 2000;
Chesbrough, Rosenbloom, 2002; Dubosson-Torbay,
2002; Hoque, 2002; Magretta, 2002; Morris, ir kt.,
2005). Nustatyti, kas yra įmonės paslaugų ar prekių
vartotojas, gali būti sudėtinga. Tai susiję su įmonės
asortimento ir jo techninių savybių vertinimų, rinkos
tyrimų organizavimo galimybių ir marketingo komplekso formavimo ypatybių analize. Tačiau galima
teigti, kad negebėjimas pakankamai apibrėžti tikslinę
rinką ir identifikuoti vartotoją, yra pagrindinis veiksnys, susijęs su galimos rizikos atsiradimu (Morris ir
kt., 2005).
Dažnai minimas verslo modelio struktūros elementas yra įmonės galimybės ir kompetencijos (Hamel,
2000; Kim, Mauborgne, 2000;Amit, Zott, 2001, 2007,
2011; Dubosson-Torbay, 2002; Hedman, Kalling,
2003; Morris ir kt., 2005). Geriausiai jį apibūdinti galima kaip gebėjimą pakartotinai atlikti verslo modelio
veiksmus kuriant vertę vartotojams. Tai apima įmonės
vidaus pajėgumus, pavyzdžiui: tiekimo grandinės valdymą, gamybos, tinklų kūrimą, marketingo veiklas,
informacijos valdymą, technologijų ir finansinių sandorių valdymą ir t. t. (Morris ir kt., 2005).
Tęsiant verslo modelio struktūros elementų analizę, vertėtų išskirti ir elementą sąnaudas / išlaidas. Šis
elementas apima visas sąnaudas (pastovias ir kintamas), patirtas kuriant vertę vartotojui (Morris ir kt.,
2005; Kim, Mauborgne, 2000), ir yra vienas finansinių verslo modelio veikimo aspektų.
Strategija ir procesai / veiklos yra kiti tarpusavyje glaudžiai susiję verslo modelio elementai (Hamel,
2000; Hedman, Kalling, 2003; Dubosson-Torbay, Osterwalder, Pigneur, 2009). Veiklos ir ištekliai sudaro
vertės konfigūracijos bloką, kuris apibūdina susitarimą dėl būtinų išteklių ir veiklų, reikalingų, kad būtų
sukurtas verslo modelis. Hamel (2000) siūlo pagrindinius įmonės veiklos procesus kartu su kompetencijomis ir materialiaisiais ištekliais vadinti strateginiais
naujovių ištekliais verslo modelio struktūroje.
Kiti nemažiau svarbūs ir vis dažniau mokslininkų
aptariami verslo modelio struktūros elementai yra pajamų ir kainodaros aplinkybės (Hamel, 2000; Kim,
Mauborgne, 2000; Chesbrough, Rosenbloom, 2002;
Dubosson-Torbay, 2002), nauda ir pasiūlymas (Amit,
Zott, 2001; Chesbrough, Rosenbloom, 2002; Hedman, Kalling, 2003; Morris ir kt., 2005), konkurentai (Chesbrough, Rosenbloom, 2002; Hoque, 2002;
Hedman, Kalling, 2003), prekės ženklas ir jo kūrimas
(Dubosson-Torbay, 2002; Hoque, 2002; Osterwalder,
Pigneur, 2009), ryšiai su klientais ir informacijos palaikymas (Hamel, 2000; Dubosson-Torbay, Osterwalder, Pigneur, 2009), diferenciacija ir misija (Hamel,
2000; Hoque, 2002) ir ekonominė įmonės veiklos logika (Magretta, 2002; Morris ir kt., 2005).
Siauresniame mokslininkų rate aptariami tokie
verslo modelio struktūros elementai: sąsajos su vartotojais jų saviraiška ir parama jiems (Hamel, 2000),
informacijos srautai, prekių ir paslaugų realizavimo
srautai, verslo galimybės, sandoriai, valdymo struktūros (Amit, Zott, 2001), finansiniai ir produkto naujovių aspektai, infrastruktūros valdymas (DubossonTorbay, 2002), nauda klientui, verslumas, ambicijos
(Morris ir kt., 2005), aplinka, įmonės identitetas ir
reputacija (Hoque, 2002).  			

                    </p>
Apibendrinant galima teigti, kad visos šiame
straipsnio poskyryje analizuotos verslo modelio struktūros parengtos taip, kad padėtų išsiaiškinti ir parodyti elementų tarpusavio priklausomybę ir sąveiką
kuriant naują vertę. Verslo modelio struktūrų gausa
ir įvairiapusiškumas rodo jo daugiareikšmiškumą. Osterwalder ir Pigneur (2009) pateikta verslo modelio
struktūra ir jos elementai geriausiai iš analizuotų verslo modelių leidžia išreikšti verslo logiką ir įmonės
veiklos specifiką. Taigi kompleksinė verslo modelio
struktūra paprastai susideda iš šių elementų: vertės
pasiūlymo, vartotojų segmento, kanalų, ryšių palaikymo, partnerystės, pagrindinių išteklių pagrindinės
veiklos, sąnaudų struktūros ir pajamų srautų. Patį verslo modelį galima apibūdinti kaip vertę, kurią įmonė
siūlo vienam ar keliems vartotojų segmentams, verslo
dizaino sprendimą, partnerių tinklo sukūrimą, ryšių
palaikymą ir pelno generavimo procesą. Teisingai pasirinktas verslo modelis padeda įmonėms pertvarkyti
verslo procesus, mažinti veiklos išlaidas, gerinti prekių / paslaugų kokybę, užkariauti naujas rinkas ir pan.
Siekiant išsikeltų tikslų, būtinas aktyvus ir sąmoningas vartotojo dalyvavimas . Kiekvienas paslaugos ar
produkto teikėjas suinteresuotas, kad jo vartotojas būtų laimingesnis, kad jam sektųsi ir jis neturėtų didelių
verslo problemų. Įmonių vadovai supranta paprastą
tiesą: įtikti vartotojams paprasčiausiai yra pelninga, o
tam reikia sukurti ar adaptuoti inovatyvų verslo modelį.
Išvados
1. Verslo modelio tyrinėjimų raidos analizė rodo,
kad nėra bendrai sutarto ir visuotinai priimto verslo modelio apibrėžimo, tačiau atliktos sąvokų ir
jų elementų analizės pagrindu galima pateikti itin
populiarius verslo modelio apibrėžimo prasminius žodžius: didesnės vertės kūrimas, vertės kūrimas partnerystės (tinklo) pagalba, verslo logika,
pelno didinimo logika, inovacijos. Todėl verslo
modelius siūloma vertinti kaip į daugybės elementų grandinės struktūrą, kuri turi bendrą „temą“ ir
padeda padidinti įmonės sukuriamą vertę vartotojui.
2. Verslo modelio vietą įmonės veiklos procese atspindi tai, kad jo samprata yra atskiriama nuo verslo organizavimo proceso modelio sampratos; tai
nėra strategija, o anksčiau sukuriamas ir labiau
abstraktus nei verslo planas. Strategijos, verslo
modelio, verslo organizavimo ir verslo plano (verslo taktikos) sudarymo ir veikimo sąlygas įmonėje galima suskirstyti į tris etapus: pirmajame
etape reikia parengti strategiją, antrajame etape
adaptuojamas tam tikras verslo modelis, o trečiajame etape peržiūrimi taktiniai įmonės veiklos
sprendimai.
3. Verslo modelio struktūros parengtos taip, kad padėtų išsiaiškinti ir parodyti elementų tarpusavio
priklausomybę ir sąveiką, o kuriant naują vertę,
leistų išreikšti verslo logiką ir įmonės veiklos specifiką. Verslo modelio struktūra yra kompleksinė
ir paprastai susideda iš šių elementų: vertės pasiūlymo, vartotojų segmento, kanalų, ryšių palaikymo, partnerystės, pagrindinių išteklių pagrindinės
veiklos, sąnaudų struktūros ir pajamų srautų. Taigi verslo modelio struktūrų gausa ir įvairiapusiškumas rodo jo daugiareikšmiškumą, o ir pats verslo
modelis traktuotinas tarsi vertės apibūdinimas,
kurią įmonė siūlo vienam ar keliems vartotojų
segmentams, priimant verslo dizaino sprendimus,
sukuriant partnerių tinklus, palaikant ryšius ir pelno generavimą.
  
                    </p>



				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
